# DNS (Domain Name Service) Nedir ?

DNS, Domain Name System’in kısaltılmış halidir ve Türkçe karşılığı Alan Adı'dır. 256 karaktere kadar uzanabilen alan adı isimlerini IP’ye çevirmek için kullanılan bir sistemdir.  

DNS ‘in çalışma mantığına bakacak olursak aslında arkada ip adresi vardır. DNS’in çıkış sebebi ise ip adreslerini bilmek yerine alan adları şeklinde gözükmesini sağlamaktır. Bu şekilde her sitenin ip adreslerini ezberlemek zor olacağından sitelerin domain adreslerini bilmek daha kolay olacaktır.

Alan adı sistemi aradığınız alan adına karşılık gelen ip adresini arka planda kendisi tanımlıyor ve siz o alan adı ile ilişkilenen bilgisayar hizmetlerini, cihazlarını ve servislerini bulabileceğiniz şekilde ip adreslerine dönüştüyor. Kısaca her alan adına karşılık gelen bir IP adresi bulunmaktadır ve siz blog.btrisk.com yazdığınızda bu adrese karşılık gelen ip adresi bulunur. DNS ( Domain Name Server ) sizi o adrese yönlendirecek şekilde ulaşmanızı sağlayan yapıdır.Alan adı sistemi aradığınız alan adına karşılık gelen ip adresini arka planda kendisi tanımlıyor ve siz o alan adı ile ilişkilenen bilgisayar hizmetlerini, cihazlarını ve servislerini bulabileceğiniz şekilde ip adreslerine dönüştüyor. ![enter image description here](http://2.bp.blogspot.com/-7JBcjnfgyN8/U9JQdbmTuYI/AAAAAAAAALA/Nt5QPMOOB8I/s1600/DNS+space.jpg)

DNS, host isimleri ile IP adresleri arasında çift taraflı dönüşüm sağlayan dağıtık bir database yapısına sahiptir. DNS veritabanı sistemi en tepede root sunucularının yer aldığı ağaç yapısındadır. Ağaç yapısındaki dallanma maksimum 127 basamaktır. Her nokta maksimum 63 karakterden oluşabilmektedir. DNS sisteminde root nokta (.) ile gösterilir. Veritabanı üzerindeki her bir alt nokta “domain”; bu domainden kollara ayrılan her bir parça ise “subdomain” olarak adlandırılır. Bir adres en alttan root’a gelecek şekilde gösterilir. Aynı düğüm (parent node) altındaki düğümlerin (children node) farklı isimde olması gerekir. Böylelikle domain adları tek olması sağlanmış ve olası çakışmalar önlenmiş olur.
# DNS Tarihçesi
1960’ların sonlarına doğru Amerika’da ilk geniş alan bilgisayar ağı olan ARPAnet kuruldu. Amerika’da bulunan araştırma şirketleri arasında dosya, yazılım ve mail haberleşmesi ile birlikte isim-IP çözümlemesi için sürekli güncel tutulması gereken HOSTS.TXT dosyası oluşturuldu. HOSTS.TXT dosyası SRI-NIC ismi verilen bir bilgisayarda tutuluyordu. Ağa bağlanan her yeni bilgisayar ile bu dosya büyümekteydi. Ayrıca ağda bulunan bilgisayarların çözümleme işlemi için SRI-NIC’ e bağlanmaları gerekti. 1970 lerin sonlarına doğru HOSTS.TXT dosyası sistemin ihtiyaçlarına yetersiz kalmaya başlamıştı.  

Bir bilgisayar üzerinden bütün isim-IP eşleştirmelerini çekme işlemi sistemin ihtiyaçlarına gerekli cevabı veremeyince DNS sistemi ortaya çıktı. 1984 te yayımlanan RFC 882 ve 883 e göre DNS sistemi global olarak geçerli olmakla birlikte yerel olarak ta yönetilebilir hale geldi. Yönetimin dağıtık yapıda olması internet trafiğini hafifletirken yerel olarak yönetilebilmesi sistemin daima güncel olmasına imkan sağlamış oldu.
